 

DE EPITHETIS HOMERICIS

ἀΐδηλος, ἐπηετανός, ἇσπάσιος, ἀάατος.

 

Studia textus Homerici constituendi a F. A. Wolfio praeclare instituta atque per
decem inde lustra a multis editoribus usque ad 1. Bekkerum naviter continuata tum copiis
criticis auctis tum veterum grammaticorum subsidiis collectis et in usum conversis propter splen-
didum eventum ita praevaluerunt, ut exegetica studiorum Homericorum pars hoc quidem tem·
pore vix aequaliter procedat atque illa critica. Verumtamen altera alterius auxilio quam maxime
indiget et coniuncta demum utriusque opera ad principem poetarum recte intelligendum perve-
nit1n·. Ut enim genuinam textus formam indagasse iuvat, ita ex iusta interpretatione, qua verus
sensus summi poeitae nobis aperitur, maiorem voluptatem nos percipere consentaneum est·
Quantum autem accurata interpretatione verborum poeticorum vel reconditorum praestari possit
ac debeat, documento sunt praeclarae illae quaestiones, quibus Buttmannus Nitzschius Naegels-

bachius Doederlinus Lobeckius Lehrsius Lucas Duentzerus Ahrensius multas voces Homericae
illustrarunt. Eorum vestigia presserunt G. Curtius Friedlaenderus A. Goebelius alii, qui Ho-

mero interpretando cum magno fructu dediti novas spes et eas laetissimas excitant. Per-magnus
enim est numerus vocum Homericamm, de quarum significatione et origine nihil certi constat-
Ex quibus si tres quatuorve tantummodo ita illustrare mihi contigerit, ut earum conformatio
et significatio e caligine in lucem vocata appareat, datae huic occasioni scribendi me non de-
fuisse magnopere gaudebo. .

Vix ullum aliud epitheton Homericum tam multas tamque varias virorum doctissi-
morum explicationes expertum est quam ”

'A ‘l‘ δ η λ o ς.
Ut cum Buttmanno pro ea, qua inter Homeri commentatores suo iure praepollet, auctoritate in-
cipiam, in hac voce explicanda ille quaestionem bene quidem institutam tamen ad liquidum non
perduxit, quippe qui de significatione eius nonnunquam dubius haeserit nec vocabulum ad cer-
tam originem revocaverit. Optime quidem ad varias vocabuli epici ἀΐδηλος significationes per-
scrutandas in Lexilogo I p. 247 ab usu epithetico πῦρ ἀΐδηλβν Il. H 455. IX 436. XI 155 ex·

orsus hoc ignis epitheto vastandi quandam vim indicari statuit, deinde cum homines atque dii
hac voce designentur, ex his Mars ἀΐδηλος audiat V 897. Od. VIII 309 pariter ac Minerva

